VNIVERSITATIS LITTERARIAE

FRIDERICAE GVILELMAE

Rnc'roR ET SENATVS.

Nobilissimus locus est Platonis in Philebo, cum decurso iam paene disputationis
stadio summam faciens Socrates, quae his sermonibus cum Protarcho habitis effe-
cisse sibi videtur, per capita quaedam complectitur. Ibi igitur haec dicit p. 66a

Ποίντῃ δὴ φήσεις, ὦ Πρώταρχε, ὑπό τε οἷγγέλων πέμπων καὶ παροῦσι φροίζων, » ὥς

ἡδονὴ κτῆμα οὐκ ἔστι πρῶτον οὐδ’ αὗ δεύτερον, α’λλοί πρῶτον μέν πῃ περὶ μέτρον καὶ

τὸ μέτριον καὶ καίριον καὶ πάντα ὁπόσα χρὴ τοιαῦτα νομίζειν τὴν ἀΐδιον ᾑρῆσθαι φύσιν.
Quibus quae porro de bonorum gradibus a se constitutis adiecit omittimus: neque
enim hanc philosophae rationis partem attingere conamur egregie praesertim ab in·
geniosis hominibus explanatam3 sed angustum illum nostrum multisque contemptum
grammaticae artis tramitem insistentes id agimus ut orationem illam primam parum
doctis perspectam et nonnullis vitii suspectam declaremus si possumus et vindi-
cemus. Ac duo sunt in illis quae morari attente legentem possint: primum euim
quod Socrates illa Protarchum ait posse ubicunque tam per nuntios quam ad
praesentes verba facientem affirmare, non inepte videmur, etsi interpretes tacent,
quaerere, quosnam ille nuntios et ad quos tandem mittere iubeatur. Nempe non
hoc voluit Socrates, utramque viam inire Protarchum, sed cum hi duo modi sint
inter se contrarii, quibus quid communicare cum aliis possis, his copulatis id in-
dicat, haec adeo esse vera ut quocunque modo et apud quosviscunque asseverare
fidenter liceat. Ea enim vis est copulatorum contrariorum, non ut utrumque per
se spectetur sed ut coniunctis duobus una efficiatur sententia universa.

l*

